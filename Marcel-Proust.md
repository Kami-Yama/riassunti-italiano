# Marcel Proust
(1871 - 1922)

## Vita

Nasce nel `1871` in un `piccolo borgo a ovest di Parigi`.

Durante gli anni del liceo legge dai classici ai romanzi moderni e scopre la filosofia, in particolare Kant, Schopenhauer e Bergson. Questi ultimi due avranno un ruolo determinante nell'elaborazione di *[`Alla ricerca del tempo perduto`][alla-ricerca-del-tempo-perduto]*.

Dall'estate del `1909` lavora al manoscritto che sarebbe diventato *Dalla parte di Swann*, il primo libro della *[`Alla ricerca del tempo perduto`][alla-ricerca-del-tempo-perduto]*.\
Riduce al minimo i contatti col mondo, si fa foderare di sughero la stanza in cui lavora.

Nel `1919` pubblica il secondo volume, *All'ombra delle fanciulle in fiore*, che riceverà il `premio Goncourt`.\
Escono negli anni successivi altri quattro volumi, gli ultimi tre usciranno postumi.

Muore di polmonite nel `1922`.

## Opere

### *Alla ricerca del tempo perduto*
(1913 - 1927)

Opera divisa in sette volumi, è la `storia di una vita`, raccontanta `in prima persona` da un `narratore senza nome`.\
È una storia circolare, finisce quando il narratore, divenuto scrittore, comincia a scrivere il libro che il lettore ha appena letto.

Questo è un libro difficile da definire in quanto è molte cose insieme: romanzo di formazione, romanzo di analisi psicologica, romanzo sociale dell'aristocrazia declinante, romanzo poetico e romanzo-saggio. Contiene la storia di un'epoca e quella di una coscienza, elabora una teoria dell'arte, ossia quale sia il suo compito e che valore abbia per la vita degli esseri umani.

Il primo e l'ultimo volume si possono considerare i pilastri dell'opera in quanto la definiscono e ne segnano la struttura.

#### *Dalla parte di Swann*
(1913)

Il narratore insonne cerca invano di rievocare la sua infanzia, fino a quando il sapore di un dolcetto intinto nel tè gli restituisce le sensazioni e i ricordi di quel tempo. È la prima esperienza della "memoria involontaria", della `memoria dei sensi`.

#### *Il tempo ritrovato*
(1927)

Il narratore viene invitato a un ricevimento dei principi di Guermantes, durante il quale ritrova, quasi irriconoscibili a causa degli anni, i personaggi della sua gioventù e prende così dolorosamente coscienza del `potere distruttivo del tempo`.

[alla-ricerca-del-tempo-perduto]: #alla-ricerca-del-tempo-perduto
