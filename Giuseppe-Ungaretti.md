# Giuseppe Ungaretti
(1888 - 1970)

## Vita

Nasce ad `Alessandria d'Egitto` nel `1888`.\
La famiglia, originaria di Lucca, si era trasferita qui in quanto il padre lavorava agli scavi per il canale di Suez, muore però che Ungaretti ha solo due anni.\
Alessandria, città cosmopolita, permise ad Ungaretti di imparare, oltre all'italiano, il francese.

Nel `1912` lascia l'Africa e si dirige a `Parigi`, dove assiste alle lezioni del filosofo `Bergson`, alle cui riflessioni sulla `temporalità` e sulla `memoria` si ispirò per scrivere *Sentimento del tempo*.

Quando l'Italia entra nella [prima guerra mondiale][prima-guerra-mondiale], Ungaretti si arruola in fanteria. La scelta di partire volontario era stata comune a molti altri intellettuali, tra cui [Gabriele d'Annunzio][gabriele-d-annunzio], convinti di poter completare l'unificazione nazionale (Trento e Trieste non erano ancora italiane). Ungaretti vedeva nella guerra un modo per sentire di appartenere ad un Paese da cui era sempre rimasto lontano.\
Viene mandato sul fronte del Carso dove scrive alcune delle poesie che finiranno ne [*L'Allegria*][allegria].

Nel `1936` si trasferisce in `Brasile`, dove gli è stata offerta la `cattedra di Letteratura italiana` all'università di San Paolo.

Nel `1942`, all'entrata in guerra del Brasile a fianco degli Alleati, torna a `Roma`, dove viene nominato professore "per chiara fama" all'università La Sapienza.

L'esser stato riconosciuto dal [regime fascista][fascismo] della massima onorificenza gli costò, dopo la caduta del fascismo, la temporanea sospensione dall'insegnamento.

La fama arriva nel dopoguerra con la pubblicazione di molte delle sue opere.

Negli ultimi anni Ungaretti scrive e viaggia, anche negli Stati Uniti dove insegnerà a New York.

Muore a `Milano` nel `giugno 1970`.

## Opere

Le poesie di Ungaretti presenti in [*L'Allegria*][allegria] hanno alcuni tratti caratteristici:
- L'`estrema brevità dei versi`
- La `liberazione metrica`
- L'`espressionismo lessicale`: cioè l'usare vocaboli che riescano a portare alla mente condizioni di pena, dolore e afflizione
- La `ricchezza delle analogie`

Utilizza quindi uno `stile nuovo`, ma parla di `cose antichissime e molto serie`.

In *Sentimento del tempo* Ungaretti però attenua molto queste novità per proporre un `nuovo modello classico`, erano infatti presenti soggetti ispirati alla `mitologia antica`.\
Questa raccolta diventò anche il modello per i cosiddetti poeti ermetici, nella cui poesia la `suggestione` e l'`evocazione` dovevano prevalere sul concreto.

[*L'Allegria*][allegria] ha avuto un ruolo fondamentale in quanto parla della `guerra` e delle `tetre condizioni di vita dei soldati nelle trincee`, sono anche un `monito contro gli entusiasmi bellicisti`.

### *L'Allegria*
(1942)

Uscito nel 1942 ma l'assetto del libro è già fissato nel `1932`.\
Il titolo originale era *Allegria di naufragi*.\
La scelta del titolo si lega al `sentimento di euforia` che precede la morte.

#### Struttura

Si divide in cinque sezioni:
- *`Ultime`*: `congedo da Alessandria` e le `prime esperienze giovanili`
- *`Il porto sepolto`*: `guerra di trincea`
- *`Naufragi`* e *`Girovago`*: `impulso dell'io al nomadismo`, come un `moderno Ulisse`
- *`Prime`*: inaugura una `nuova prospettiva`, qui acquista importanza il `tema della memoria e del suo recupero`, poi sviluppato in *Sentimento del tempo*

Ne *L'Allegria* Ungaretti utilizza le varie novità introdotte dalle avanguardie.\
Dal [`futurismo`][futurismo] eredita:
- La `rinuncia quasi totale della punteggiatura`
- L'utilizzo del `participio`
- La riduzione al `minimo giro sintattico della frase`

Non segue però i futuristi nella loro pretesa di rimuovere verbi e aggettivi.

Ungaretti distingue tra il suono di una parola, il `significante`, e la sua capacità di evocare l'oggetto definito, il `significato`.\
Per Ungaretti il poeta deve trovare un equilibrio tra significante e significato, ispirandosi al poeta francese `Mallarmé`, per rievocare nel lettore un concetto o la realtà, magari attraverso il filtro della `memoria`.

#### Poesie significative

- `Veglia`
- `Fratelli`
- `I fiumi`
- `San Martino del Carso`
- `Mattina`
- `Soldati`

[allegria]: #lallegria

[futurismo]: Futurismo.md
[gabriele-d-annunzio]: Gabriele-D-Annunzio.md

[prima-guerra-mondiale]: https://github.com/alex-sandri/riassunti-storia/blob/main/La-prima-guerra-mondiale.md
[fascismo]: https://github.com/alex-sandri/riassunti-storia/blob/main/L-Italia-tra-le-due-guerre-il-fascismo.md
