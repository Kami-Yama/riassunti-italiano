# Gabriele D'Annunzio
(1863 - 1938)

## Vita

Nasce nel `1863` a `Pescara` da una famiglia benestante.\
A Gabriele non piace il suo cognome plebeo `Rapagnetta`, decide perciò di usare il secondo cognome paterno.

Tra il `1874` e il `1881` studia a `Prato` presso una scuola prestigiosa dove viene preso in giro per il suo accento meridionale e le sue origini provinciali. Due sono i modi che usò per eccellere:
- lo `studio intensissimo`
- le `bravate continue`

Nel `1878` si appassiona alla poesia di `Carducci` e inizia a comporre versi su questo modello. L'anno successivo pubblica il suo primo volume poetico *`Primo vere`* e, grazie alla recensione positiva di un amico di Carducci, ottiene subito una fama nazionale. La seconda edizione di questo volume esce a distanza di un anno e verrà pubblicizzato diffondendo la falsa notizia della sua morte avvenuta cadendo da cavallo.

Dopo il diploma si trasferisce a `Roma` dove scrive sui giornali per mantenersi. Frequenta poco l'università in quanto preferisce frequentare la società, non si laureerà mai.

Nel `1883` si sposa con Maria Hardouin, ma D'Annunzio non era fatto né per la monogamia, né per la responsabilità di padre.

Nel `1889` esce il suo primo romanzo *[`Il piacere`][il-piacere]*.

Dopo aver affrontato un processo per adulterio, le sue difficoltà finanziarie già aggravate dai debiti del padre lo costrinsero a scrivere di più. Essendo lui `informatissimo` e dotato di una `vasta cultura letteraria` tenta un `adattamento italiano della narrativa russa`, in quel periodo molto apprezzata in Francia.

Nel gennaio del `1895` fonda la rivista `Il Convito`, dove compare a puntate *Le vergini delle rocce*.

Nel `1898` si trasferisce con l'attrice `Eleonora Duse` a `Settignano` in una villa detta `La Capponcina`. Qui D'Annunzio vive nel lusso più sfrenato.\
La vicinanza della Duse lo porta a scrivere per il `teatro`.

Nel `1903` pubblica i primi tre libri del ciclo poetico delle *`Laudi`*:
- *`Maia`*
- *`Elettra`*
- *`Alcyone`*

Nel `1910` pubblica il suo ultimo romanzo *Forse che sì forse che no*. Nello stesso anno fugge in Francia per non affrontare i creditori, dato il suo stile di vita D'Annunzio non fatica a contrarre debiti.

D'Annunzio favorevole all'entrata in guerra dell'Italia, quando scoppia si arruola volontario come tenente. Questo però gli costò la perdita dell'occhio destro. Visse perciò un mese immobile e al buio.\
Una volta guarito torna al fronte e partecipa a due imprese militari che gli valgono una `fama enorme`:
- la *beffa di Buccari*
- il *volo su Vienna*

Alla fine della guerra ritiene l'esito una `vittoria mutilata`, in quanto il trattato di pace assegna l'Istria e la Dalmazia alla Jugoslavia. Interviene occupando la città di Fiume, dove fonda lo stato libero del Carnaro, se ne proclama Duce e collabora alla scrittura della sua costituzione. Tiene in assedio la città per un anno.

Dal `1921`, anno in cui esce il *`Notturno`* si ritira dalla vita pubblica e si trasferisce nella villa Cargnacco, ribattezzata `il Vittoriale degli Italiani`.\
Il governo gli elargisce grandi somme di denaro per trasformare la villa Cargnacco nel Vittoriale, che lo Stato erediterà dopo la sua morte.

Prova a combattere la vecchiaia che avanza attraverso il sesso e la cocaina. È un entusiasta sostenitore della guerra di Etiopia ma sconsiglia più volte a Mussolini di allearsi con Hitler.

Muore nel `1938` per emorragia cerebrale. Viene sepolto al Vittoriale in una tomba posta su quattro alte colonne, in modo che tutti debbano alzare la testa per guardarla.

## Il personaggio

D'Annunzio fu un uomo fuori dal comune, volle infatti creare il `mito di se stesso` e ci riuscì, infatti la sua ultima dimora, il Vittoriale, fu arredato come un museo autocelebrativo.\
Viveva di quanto guadagnava dai suoi articoli giornalistici, aveva quindi una `necessità di vendere`, riuscì in questo grazie al suo estremo esibizionismo.

Volle anche essere un *elegante playboy*, che frequentava donne celebri e viveva in dimore sontuose, fu quindi un `esteta`, cioè devoto alla causa del bello e del piacere, e un *`dandy`*, cioè elegante, raffinato, abituato al lusso.\
Questo non deve però sminuire le capacità letterarie di d'Annunzio, fu anzi uno dei più grandi scrittori a livello europeo di quel tempo.

## D'Annunzio poeta

La poesia di d'Annunzio è fortemente ispirata a quella di Carducci, da cui eredita la `metrica barbara`, cioè una metrica che vuole imitare quella greco-latina.\
I temi più frequenti nella sua poesia sono:
- le `descrizioni della natura`
- una `vitalità positiva`
- una `sensualità esplicita`

I risultati migliori in poesia gli dà fra i trenta e i quarant'anni, cioè tra il *Poema paradisiaco* e i tre libri delle *Laudi*.\
Nel *Poema paradisiaco* d'Annunzio rinuncia al suo registro più colto per uno più vicino al parlato.\
Le *Laudi* dovevano essere composte da sette libri ma vennero scritti soltanto i primi cinque. In questa raccolta poetica d'Annunzio sviluppa il concetto di super uomo, attraverso un viaggio che parte dalla mitologia greca fino all'esaltazione del nazionalismo moderno.

## D'Annunzio prosatore

Le prime opere di d'Annunzio sono a `sfondo locale`, ispirate quindi dalla `moda verista`, diffusasi grazie [`Giovanni Verga`][giovanni-verga].\
In questo primo periodo comincia a svilupparsi la sua vocazione per lo `scavo psicologico` e la `curiosità per l'abnorme, il patologico, il morboso`, derivata dalla narrativa francese.

Nel `1889` esce *[`Il piacere`][il-piacere]*, che viene definito il romanzo italiano più notevole dopo *I promessi sposi*. Le tecniche narrative inaugurate in questo romanzo torneranno anche nei successivi.

I romanzi di d'Annunzio hanno una trama povera di eventi, in quanto preferisce fare uno `studio di carattere`, raffigurando un uomo e le sue opinioni (coincidenti per buona parte con quelle dell'autore).

Il tema principale in quasi tutti i suoi romanzi è l'amore, solitamente un `amore monodirezionale`, la donna subordinata all'uomo.\
D'Annunzio scriverà anche romanzi per il `pubblico femminile`, che anticiperanno i cosiddetti *romanzi rosa*.

I suoi romanzi sono narrati `attraverso gli occhi del protagonista`, talvolta cedendogli direttamente la parola.

Altra caratteristica dei romanzi, ma anche di tutta la sua produzione letteraria, è l'utilizzo di una `lingua colta`, una lingua piena di *toscanismi*, *latinismi*, *arcaismi* e *tecnicismi*.

## Opere

### *Il piacere*
(1889)

#### Trama

Il protagonista è `Andrea Sperelli`, un *dandy* stabilitosi a Roma che si innamora di una donna, Elena Muti, che scomparirà misteriosamente. Allora lui si dedica al piacere, al sesso, seducendo una donna dopo l'altra senza però dimenticare la prima. Elena tornata a Roma ora è sposata e Sperelli ora desidererebbe una donna che unisse lei e il suo nuovo amore, Maria. Questa riceve da Sperelli una ultima visita da Sperelli durante la quale però si lascia sfuggire il nome di Elena. Dopo la fuga di Maria, Sperelli si aggira per il suo palazzo dove prova un *stanchezza così vacua e disperata che quasi pareva un bisogno fisico di morire*.

#### Personaggi

Andrea Sperelli è un personaggio con parecchi `tratti autobiografici`, rappresentava infatti ciò che d'Annunzio voleva essere e in parte era, nonostante nell'introduzione al romanzo d'Annunzio si mostri fortemente critico nei suoi confronti. Questo atteggiamento nei confronti del suo personaggio poteva essere dovuto al voler evitare la censura o le critiche moralistiche che potrebbero nuocere al libro.

#### Stile

Lo stile de *Il piacere* ha una tendenza alla `sovrabbondanza` e all'`esasperazione`, all'`enfasi`, tutto è perciò portato al massimo grado possibile.\
Viene utilizzato un `lessico colto e raffinato`, utilizzando anche `parole straniere`.\
Il libro abbonda anche di `riferimenti colti` a poeti, scrittori, artisti.

### *Notturno*
(1921)

D'Annunzio è costretto a letto e al buio dopo la perdita dell'occhio destro durante la guerra.

D'Annunzio lo definisce un *comentario delle tenebre*, richiamando la condizione in cui viene scritto il libro: la `provvisoria cecità`.\
Vengono raccontate qui le vicende legate alla malattia, con uno stile semplice e diretto.

[giovanni-verga]: Giovanni-Verga.md
[il-piacere]: #il-piacere
