# Charles Baudelaire
(1821 - 1867)

## Vita

Nasce a `Parigi` nel `1821`.\
Suo padre muore quando lui ha appena cinque anni e, dopo un anno, la madre si risposa con un ufficiale dell'esercito con il quale Baudelaire non avrà mai un buon rapporto.

Dopo il liceo si iscrive alla facoltà di Diritto, che abbandonerà presto. Intacca in fretta l'eredità paterna per mantenere la sua vita sregolata. Questo porta i suoi genitori a farlo allontanare da Parigi, imbarcandolo in un viaggio per l'India ma, una volta raggiunta l'isola di Réunion (vicino al Madagascar), decide di tornare indietro.

Tornato a Parigi si dedica alle traduzioni, tra le quali quelle di Edgar Allan Poe.\
Contrae la sifilide, della quale muore nel `1867`.

## Opere

### *I fiori del male*
(1857)

Pubblicati nel 1857, inizialmente intitolati *Le lesbiche*, portarono Baudelaire a processo per oltraggio alla morale.

*I fiori del male* non parlano dell'amore romantico, della bellezza della natura, ma di vizi, di corruzione, del male.

Il luogo della poesia di Baudelaire è la città. Dal suo rifiuto della natura nasce la figura del *dandy*, cioè colui che cerca di ridurre il più possibile la parte animale che è in lui.

Sono suddivisi in sei sezioni:
- ***Spleen e Ideale***: racconta del venir meno degli ideali in cui il poeta aveva creduto
- ***Quadri parigini***: offre al poeta un momentaneo rifugio
- ***Il vino***: la via di fuga, anche se effimera, diventa l'alcol
- ***I fiori del male***: l'abbandono al fascino della distruzione e del male
- ***Rivolta***: tentativo di rivolta contro il mondo e contro Dio
- ***La Morte***: il poeta può trovare rifugio solo nella morte

L'opera è percorsa da un lato dal desiderio di elevarsi, di aspirare all'Ideale, dall'altro dal senso di solitudine, la frustrazione dall'assenza di fede e speranza, ma soprattutto la noia, quel sentimento di malinconia, angoscia e disperazione che Baudelaire chiama *spleen*.

[i-fiori-del-male]: #i-fiori-del-male
